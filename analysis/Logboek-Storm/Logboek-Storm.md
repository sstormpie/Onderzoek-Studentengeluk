# Logboek-Studentengeluk
##### Storm Steller


## Inleiding

(Moet er een inleiding in?)


## Log

**22-04-2024**\
Vandaag hebben wij de uitleg gekregen over wat we in dit blok gaan doen. Daarnaast zijn we bezig geweest met een begin van een plan. Dit plan gaat over wat wij willen onderzoeken en hoe we dit met gekozen methodes kunnen en mogen doen. Hier is uitgekomen dat we het geluk van studenten gaan meten.

**23-04-2024**\
Vandaag hebben we de hoofdvraag uitgewerkt en hebben we onderzocht wat er nodig is om een goed beeld te krijgen om deze te beantwoorden en welke literatuur er nodig en natuurlijk de hypothese en nulhypothese. De hoofdvraag waar Jarno en ik het uiteindelijk over eens waren was:
“In welke studenten stad zijn studenten het gelukkigst? “
Om deze vraag te kunnen beantwoorden moesten wij een manier verzinnen voor het meten van geluk. Wij hebben hier over nagedacht en wij kwamen uit op een enquete die meerdere factoren behandeld over geluk. Deze factoren waar geluk van af hangt hebben we in de literatuur gevonden.

**26-04-2024**\
Vandaag hebben wij de eerste versie van de enquêtevragen gemaakt. Deze vragen zijn gebaseerd op het literatuuronderzoek, verwerkt in het Word document, dat wij hebben uitgevoerd. Uit dat literatuuronderzoek hebben wij geconcludeerd dat financiële status, sociale omgeving, fysieke gezondheid, gebruik van (verdovende) middelen, relatiestatus, woonsituatie, en academische prestaties een belangrijke factor kunnen zijn bij het geluk van een mens. Deze factoren hebben wij verwerkt in de vragen. Ook hebben wij de parameters gesteld. Op basis van het onderzoek vonden wij het belangrijk om de mensen op te delen op seks, Niveau van opleiding, in welk jaar ze zitten, vakgebied (Technisch, Sociaal, Kunst), woonsituatie, de stad waarin ze studeren, of ze nationaal of internationale studenten zijn, geloof, en relatiestatus.\
Daarnaast hebben wij besloten waar wij dit gaan onderzoeken. Wij gaan ons onderzoek uitvoeren in Groningen, Utrecht, Leiden en Amsterdam. Deze steden hebben wij gekozen omdat ze de grootste/meest populaire studentensteden zijn.\
Ook hebben wij vandaag besloten hoe wij de enquête gaan verspreiden. Wij gaan e-mails sturen naar alle MBO- en HBO scholen, universiteiten en studieverenigingen van de steden waarin wij onderzoek gaan doen. In die e-mail staat een link naar onze enquête samen met een poster met een qr code naar onze enquête. In die mail vragen wij of ze ontvanger de poster en/of de link naar de enquête willen verspreiden onder de studenten. Naast de e-mails gaan wij zelf ook een dag naar de steden om de posters daar zelf op te hangen. Terwijl we daar zijn benaderen we ook mensen om ze te vragen of ze de enquête willen invullen. Deze methode hebben wij gekozen, omdat het ons de meest effectieve manier leek van het verspreiden van een enquête onder heel veel studenten.

**28-04-2024**\
Vandaag heb ik de poster gemaakt met een qr code die naar onze enquête leidt. Op deze poster staat ook wat informatie over de enquête en het onderwerp van het onderzoek. Daarnaast heb ik nog kleine voorbereidingen gedaan voor ons bezoek in Leiden morgen. Ik heb samen met Jarno nog even naar de enquête gekeken. Die leek goed. Verder heb ik nog gekeken hoe wij naar de campus in Leiden moeten.

<img src="Afbeeldingen/poster-engels.png" alt="Poster Engels" width="200" height="270">
<img src="Afbeeldingen/poster-nederlands.png" alt="Poster Nederlands" width="200" height="270">

Hierboven zie je de poster die is gemaakt. We hebben besloten om ze in het Engels en Nederlands te maken, omdat internationale studenten ook binnen onze doelgroep vallen.

**29-04-2024**\
Vandaag zijn Jarno en ik naar Leiden gegaan om onze posters te verspreiden, mensen te benaderen en eventuele informatie over e-mails en contactinformatie te verzamelen. Wij zijn in eerst naar de campus van universiteit Leiden gegaan. Daar hebben wij in elk schoolgebouw minstens 2 posters gehangen. Die posters hebben wij op poster borden gehangen, omdat dat de enige plek was waar het mocht. In de universiteitsbibliotheek mochten wij niet naar binnen. Ook mochten wij niet posters ophangen in de bibliotheek. Nadat in alle gebouwen van de campus van universiteit Leiden posters hingen, zijn we naar het LUMC gegaan om te kijken of het nut had om daar posters te hangen. Daar hebben wij uiteindelijk geen posters gehangen, omdat daar niet heel veel studenten rondlopen. Toen zijn we naar de campus van hogeschool Leiden gegaan. Hier hebben wij, net als op de campus van de universiteit, posters in alle gebouwen gehangen.\
Na vandaag hebben wij ons protocol ook aangepast zodat we niet meer mensen benaderen om te vragen of ze onze enquête willen invullen. Dit 

**07-05-2024**\
Vandaag zijn Jarno en ik naar Utrecht gegaan voor ons onderzoek. Hier gingen wij heen, net als in Leiden, om onze poster te verspreiden. Utrecht heeft een groot campus waar alle HBO scholen en universiteiten staan. Daar zijn wij heen gegaan en hebben wij in elk gebouw weer posters gehangen op poster borden. Ook zijn wij naar de bibliotheek geweest waar wij, in tegenstelling tot in Leiden, wel posters konden neerleggen. Ook zijn wij in een paar studentencafés geweest op de campus. Daar hebben wij ook posters op de behorende plekken gehangen. Die hebben wij daar opgehangen, omdat daar veel studenten komen.

**08-05-2024**\
Vandaag ben ik in de les begonnen met het verzamelen van alle emailadressen van de scholen en studieverenigingen. Ik heb die van Leiden kunnen verzamelen. Die van Utrecht ook voor de helft. Dit proces duurt best lang, omdat er heel veel studieverenigingen zijn. Hiernaast heb ik niet veel kunnen doen, omdat we vandaag ook gewoon les hadden.

**13-05-2024**\
Vandaag ben ik verder gegaan met het verzamelen van de emailadressen. Ik heb vandaag alle emailadressen van Utrecht en Leiden verzameld en heb naar die scholen en studieverenigingen een e-mail gestuurd. Verder ben ik de dag verder bezig geweest met het verzamelen van de e-mails uit Amsterdam en Groningen.

**14-05-2024**\
Vandaag heb ik alle emailadressen verzameld van de scholen en studieverenigingen uit Amsterdam en Groningen. Daar heb ik dan ook meteen dezelfde mail naar verstuurd als de scholen en verenigingen in Utrecht en Leiden. Verder hebben wij al een aantal antwoorden gekregen van de scholen en verenigingen uit Utrecht en Leiden. Tot nu toe werken de meeste niet mee. Alleen hogeschool Utrecht die gaat kijken wat ze voor ons kunnen doen en MBO Utrecht die onze posters in hun scholen gaan hangen.


**15-05-2024**\
Vandaag zijn Jarno en ik over de campus in Groningen gegaan om onze posters daar op te hangen. Wij zijn naar alle gebouwen van de Hanze geweest om de posters te hangen. Wij hebben ervoor gekozen om de posters een andere keer in de RUG gebouwen te hangen omdat wij niet genoeg tijd hadden om ze daar nog op te hangen. Wij hebben wederom in elk gebouw van de Hanze een aantal posters gehangen.\
Vandaag hebben wij ook besloten om de posters te verspreiden via Linkedin. Dit hebben wij besloten, omdat wij vrij weinig antwoorden via e-mail terug krijgen. Wij hopen meer reacties te krijgen via Linkedin.


